Title: Bankenestafette
Date: 2017-01-13 19:28:17.553640
Category: Estafette
Tags: Estafette

Vier banken staan zo dat ze een vierkant vormen. De spelers in twee groepen verdelen. Zij staan tegenover elkaar op een bank. De spelleider staat in het midden van 't vierkant. Hij houdt zijn armen zoals een verkeersagent. Hiermee geeft hij de richting aan voor de groepen. De linkerarm geeft de richting aan voor groep A en de rechterarm voor groep B. De spelleider draait rond en stopt dan met zijn armen horizontaal, de groepen moeten zo snel mogelijk in de richting lopen die de armen van de spelleider aangeven, en op de bank gaan zitten.

Let op, dus groep A richting arm A en groep B richting arm B.