Title: Lijnbal
Date: 2017-01-13 20:12:51.385744
Category: Balspelen
Tags: Balspelen

Lijnbal is een simpele vorm van volleybal. Het is een spel voor twee teams van 6 tot 10 spelers. Het speelveld wordt door middel van een lijn in twee gelijke vakken verdeeld. Voor de hoogte van de lijn neem je de gemiddelde lengte van alle spelers. De teams proberen de bal over de lijn in het vak van de tegenstander te werpen. Als de bal de grond raakt, is een punt gescoord. Het team dat het eerste 10, 15 of 20 punten heeft gescoord is de winnaar.