Title: Behendigheidsbaan
Date: 2017-01-13 19:14:07.686363
Category: Behendigheid
Tags: Behendigheid, Team en samenwerken

Het team probeert zo vlug mogelijk over een bepaald parcours met hindernissen te gaan met als handicap dat ze met elkaar verbonden zijn door middel van een touw.

Het touw zit om het bovenbeen, maar men heeft wel genoeg ruimte om zich vrij te kunnen bewegen (met gareelsteek). Op deze manier wordt een parcours afgelegd met verschillende hindernissen. Slalom tussen de bomen, over en onder enkele gespannen touwtjes door, over een evenwichtsbalk, onder een zeil door, door enkele autobanden, het vervoeren van een balk tussen de bomen, door een hoepel, door en over een klimrek.