Title: Zilvertransport
Date: 2017-01-13 19:09:18.710843
Category: Stelen
Tags: Tikken, Stelen

Er vindt een zilvertransport plaats van a naar b. Dit gebeurt met de postkoets. De kist met zilverstaven (hout met aluminiumfolie omwikkeld) wordt bewaakt door een groep cowboys. De tocht gaat door een ruig gebied waar veel bandieten wonen.

Het spel wordt dus gespeeld door twee partijen, de cowboys en de bandieten. Ieder heeft zijn naam op een kaartje om de bovenarm gebonden met een wollen draadje. Als iemand zijn naamkaartje kwijt is, is hij gevallen in de strijd. Hij moet dan een nieuw kaartje (leven) gaan halen bij de leiding. De bandieten gaan als eerste op pad, om zich ergens te verbergen. Ze proberen de postkoets in de val te lokken door een hinderlaag te leggen.

De route van de postkoets is ongeveer bekend. Als de postkoets van start gaat, gaan een aantal cowboys de route verkennen. Het gaat er om welke groep het zilver binnen brengt. De cowboys of de bandieten. Als de bandieten het zilver veroverd hebben, brengen ze dit naar hun bandietenstad.
Als postkoets kun je een bolderwagen/strandwagen/aanhangwagen of materialenkar gebruiken. Of maak een draagbaar.