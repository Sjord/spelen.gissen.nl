Title: Paardrij-estafette
Date: 2017-01-13 19:07:24.395482
Category: Estafette
Tags: Estafette, Rennen en sporten

De spelers staan voor dit spel achter elkaar achter de startlijn. De eerste speler van iedere groep neemt de tweede speler op de rug en als de spelleider een startsignaal geeft, rent hij naar het einde van de baan. Zodra ze daar aangekomen zijn, moeten de spelers wisselen. Het paard wordt ruiter en de ruiter wordt paard.

Zo lopen ze weer terug naar de startlijn om het tweede koppel aan te tikken, dat dan de baan op en neer rent. Zo gaat het spel door. De groep, waarvan de laatste twee spelers het eerst bij de startlijn zijn aangekomen, heeft gewonnen.