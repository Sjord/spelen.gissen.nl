Title: Katten en ratten
Date: 2017-01-13 19:06:41.421218
Category: Tikken
Tags: Tikken

Er zijn twee partijen, de katten en de ratten, die te herkennen zijn aan een verschillend gekleurde band om de arm (in plaats van gekleurde bandjes kan je ook gekleurde wasknijpers nemen). De beide partijen zijn even groot. De ratten verspreiden zich als eerste in de aangegeven wijk. Even later vertrekken de katten.

Als een kat en een rat elkaar ontmoeten, proberen ze elkaar de gekleurde band om de arm afhandig te maken. Degene, die zijn band kwijt raakt, is dood en gaat naar de centrale post, waar hij een nieuwe band krijgt, maar nu echter in de kleur van de tegenpartij: de gedode rat wordt kat en omgekeerd. Na een van te voren afgesproken tijd worden de partijen met elkaar vergeleken. De partij, die op dat moment de grootste is, heeft gewonnen.