Title: Cody, cody, cody
Date: 2017-01-13 19:06:39.414000
Category: Tikken
Tags: Rennen en sporten, Tikken

Dit spelletje uit India wordt buiten gespeeld met een onbeperkt aantal deelnemers.

Je zet een veld uit van ongeveer 15 x 25 meter, afhankelijk van het aantal spelers. Midden door het veld trek je een lijn, de middelijn, die het veld in twee gelijke delen verdeelt.

De spelers worden in twee gelijke partijen verdeeld. Iedere partij verspreidt zich over z'n eigen speelhelft; dat wil zeggen, één partij op de ene helft en de andere partij op de andere helft.

En nu gaan we spelen. Door loring wordt bepaald welke partij begint. Eén speler van die partij haalt heel diep adem en rent het vijandelijk gebied binne, terwijl hij "Cody, cody, cody" enzovoort roept. Zolang hij zonder onderbreking blijft roepen, mag hij spelers van de tegenpartij tikken. Alle spelers die aangetikt zijn gaan op de middelijn staan en zijn voor het spel uitgeschakeld. De tikker probeert al roepend veilig op zijn eigen gebied terug te komen. Kan hij niet meer roepen, dan mogen de spelers van de tegenpartij hem tikken. Hij mag dan niet meer mee doen. De afgetikte spelers komen terug in het veld. Slaagt hij er wel in goed terug te komen, dan moeten de getikte spelers van de tegenpartij aan de kant gaan staan.

Nu draaien we de rollen om.

Welke partij tikt in zo weinig mogelijk beurten zoveel mogelijk spelers van de tegenpartij?