Title: Tekenestafette
Date: 2017-01-13 19:24:39.563653
Category: Creativiteit
Tags: Creativiteit, Estafette

Groepjes van gelijke grootte zitten aan een tafel of op de grond en hebben papier en viltstiften voor zich liggen. De spelleider geeft de nummers 1 van elk groepje een tekenopdracht, die de rest van het groepje niet mag horen. De nummers 1 gaan het opgegeven onderwerp tekenen, de overige spelers moeten raden wat er getekend wordt. Wordt het onderwerp geraden dan geeft nummer twee de uitslag door aan de spelleider, hij krijgt dan van de spelleider een nieuw onderwerp om te tekenen etc. Het is een goed idee de onderwerpen op kleine kaartjes te schrijven, zodat je als spelleider het onderwerp niet hardop hoeft te zeggen, maar de betreffende speler alleen maar het volgende kaartje van zijn groepje hoeft te geven.